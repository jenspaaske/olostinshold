Description:
Dværgekriger med legendarisk ildarm

Affiliations:
[[The Five Chromatic Banes]]

Sessions, vedkommende er mødt i:
[[Session 58 - Frigøre Golfar Fireaxe]]

Har hjemme i:
?

Historie:
I skal nu høre historien om hvordan Golgar Fireaxe - the blazing protector - fik sin legendariske arm af ild og hvordan han overvandt den røde drage! I mangen måned havde den røde drage været en plage for landet. Som den ældste søn af slægten Fireaxe tog Golgar det på sine skuldre at rydde verden for denne svøbe. Med familiens arvestykke - den berømte Fireaxe - og en ikke uanseelig mængde selvtillid begav han sig afsted mod udyrets grotte. Efter let at have kæmpet sig forbi dragens håndlangere mødtes Golgar med bæstet. “Ækle udyr, din time er kommet. Du vil nu føle ildens sande kraft.” I sit hovmod mente han at hans Fireaxe var mægtigere end dragens ild. Efter blot få slag gik det op for Golgar at hans økse ingen magt havde over den gamle orm. Så vendte Golgars held og med et mægtigt slag ødelagde dragen ikke bare det gamle arvestykke, men også Golgars arm. Dragen tænkte at nu skulle den bare gøre det af med sin fjende. Med et kæmpe sug gjorde den sig klar til at drukne Golgar i den ild, han havde bragt som våben. Som et sidste værn gemte Golgar sig bag ved sit skjold. Som et mirakel opslugte skjoldet alt dragens ild og en arm af ild voksede ud af Golgars iturevne skulder. Med alt dragens magi og ild voksede den sig kæmpe. Dragen havde givet alt sin kraft, da den troede at slaget nu var ovre. Med sin nye arm lykkedes det Golgar at overvinde den nu svækkede drage. Ildarmen har aldrig nået samme størrelse som under kampen med den røde drage igen, men har tjent Golgar bravt siden i hans eventyr med Flynder Hotheart og de andre fra The Five Chromatic Banes.