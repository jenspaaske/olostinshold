Description:


Affiliations:
[[The Five Chromatic Banes]]

Sessions, vedkommende er mødt i:


Har hjemme i:


Historie:
Historien om Herold Jester – stolt medlem af [[The Five Chromatic Banes]]

Herold var en ambitiøs menneskedreng, han var dog også realist. Han ville gerne mere end han nok godt vidste han kunne. Dette skulle ikke stoppe ham tænkte han. Der måtte være en måde at blive til noget mere end det, man havde gjort sig fortjent til.

Herold var snu – meget snu endda. Som knægt kunne man enten arbejde hårdt for at tjene lidt lommepenge eller også kunne man på anden vis få fingrene i det man lige manglede, som handelsmanden sikkert havde i overskud alligevel. Det kunne også være en løsning af få andre til at gøre noget arbejde for sig, for på den måde at tjene de lommepenge, som Herold helt sikkert synes han havde fortjent.

Herold fandt ud af, at han faktisk kunne klare sig ret godt. Hans bekendte, nogle ville kalde dem venner, men kan man det, når man udnytter dem lidt en gang imellem?, kunne godt lide ham, og han synes jo også rigtig godt om dem, de var jo med til at gøre livet lettere for Herold.

Den ambitiøse dreng satte høje mål for sig selv. Han ville ud i verden og han ville skabe et navn for sig selv og blive rig. Det var en noget sværere opgave, for han var jo ikke den store kriger. Han kunne måske blive handelsmand, han tjente jo lidt penge på nogle handler, men det var ikke den måde, han ville blive rig på. Der ville ikke blive fortalt historier om en handelsmand, så det skulle være vildere.

Herold, der jo nok havde levet livet delvist på skyggesiden, havde også i en ung alder frekventeret diverse kroer, da der kunne være godt penge i småjobs som stik-i-rend-dreng for en rejsende, måske endda en, som havde været på eventyr. Herold kunne så altid finde en, der kunne klare opgaven, mens han selv blev på kroen og hørte de spændende historier.

Eventyrlivet lød spændende og han kunne også tydeligt se, at de tjente masser af penge. Det var det, Herold ville være. Mens Herold drømte om, hvordan han skulle blive eventyr holdt han også drømmer i live, ved at fortæller de historier, han havde hørt på kroen, videre til alle der ville høre dem. Det var gode historier, men Herold kunne gøre dem endnu bedre med sin måde at fortælle dem på og måske også ved at fravige historien en lille smule. Herold kunne se, hvordan folk lyttede og var helt opslugt af hans historier.

Herold havde igennem sit liv lært en del om sig selv. Han havde hele tiden vidst at han ikke var den store helt med et sværd og en stor rustning, men han var ret god til ting, der omhandlede list og manipulation, samt det at begejstre med fortællinger og på den både tryllebinde et publikum.

Disse egenskaber var dem der skulle gøre ham rig og berømt, det var han ikke i tvivl om. Han brugte noget tid på at lære musikken kunst og læste en masse om naturen, verdenerne, historien og religioner. Dette både for at gøre ham klar til at møde den verden og de udfordringer han måtte møde, men også for at have nogle gode historier at fortælle på kroen om aftenen. Det var stadig på kroen, at han tjente de penge, der gjorde det muligt at studere. Ud fra de mange historier han både havde læst og hørt, men også ud fra hvad nogle på kroen havde kaldt ham, så han sig selv som en bard. De bards han havde hørt og læst om kunne dog også magi, hvilket Herold ikke kunne. Som så meget andet han havde lært, tænkte han, at det kunne han vel også lære så. Dette var dog en noget sværere opgave, alene det at finde en, der ville lære ham det, skulle vise sig at blive svært.

Herold fandt dog en der kunne lære ham denne kunst. Der gik dog noget tid inden det blev til kunst, dette skulle nemlig blive en af de hidtil hårdeste tiden i Herolds liv. Denne læremester var nemlig også snu og han insisterede på at Herold skulle lave sine opgaver selv. Herold havde derfor travlt som aldrig før. Han skulle selv arbejde og til som lærling var det hårdt og til en ret dårlig løn synes han. Der var heller ikke meget tid til at besøge kroen så han kunne tjene nogle penge der, men det gik alligevel. Han manglede ikke noget, for han fik mad og husly og havde også en fin opsparing, men han var jo ikke rig endnu og det gik noget langsomt mens han var i lære.

Da Herold havde lært magiens kunst og nu faktisk var blevet rigtig bard var det tid til at komme på eventyr. Det gik op for ham, at mange af de eventyrer, der kom på kroen, var meget erfarne og havde været eventyrer længere. Han vidste jo godt, at de monstre de fortalte om, ikke var noget, han som nyligt udspringet eventyrer med tilsvarende rejsekompagnoner, lige kunne klare. Den stod derfor på nedslagning af mindre bemærkelsesværdige væsner og beskyttelse af rige, men ikke berømte, handelsrejsende. Han tjente mere end han gjorde på kroen, men blev glad hver gang han kom til en kro. Her kunne han måske høre nye historier om interessante kampe eller selv fortælle nogle historier fra sit eget repertoire. Hermed menes historier han kendte fra sin tid inden han blev eventyrer, da han ikke synes, at egne bedrifter endnu kunne blive til en god historie, der var dog grænser for, hvor meget man kunne lave om på en historie.

Som tiden gik, blev Herold mere erfaren, han var med i forskellige grupper igennem en årrække, da tidligere grupper enten opløste pga. manglende succes – ære være de savnedes minde – eller mangler på motivation og/eller samarbejdsevne blandt gruppernes medlemmer. Med tiden kom der flere historier til, nu også nogle, hvor Herold selv var deltager. 

Målet var dog langt fra nået og tempoet passede måske ikke helt Herold. Han ville være berømt og det skulle gå hurtigt. Der var forlydender om en drage der skabte en del utryghed i en række små byer tæt på Graypeak Mountains. Herold vidste godt, at drager var farlige, men var også sikker på, at netop dette var chancen for endelig at skabe et navn for ham selv. Han drog mod Graypeak Mountains og de små byer, han håbede det ville være muligt at finde nogle, som han kunne bekæmpe dragen samme med. Det var et relativt nyt rygte, da der ikke var så meget information om dragen og Herold vidste godt at sådan nogle findes i forskellige farver og størrelser.

Der var endnu ikke så mange eventyrer i området og dem der var, de kom i grupper og manglede ikke lige en bard. Selv ikke når de hørte historierne om han bedrifter. Der var stadig usikkerhed omkring størrelsen på dragen, men der var tale om en grøn drage. Herold var heldigvis god til at holde sig skjult, så han afsøgte selv store områder omkring byerne. Han så også flere eventyrgrupper som drog ud for at finde dragen, men de fleste drop op i bjergene for at finde dragen, ikke det sted Herold ville forvente at finde en grøn drage. Han forventede at den skulle findes i skovene omkring bjergene, men de fleste grupper var ret sikre på at drager bor i bjergene. Dette betød også at de fleste grupper kom tilbage til byerne igen. Nogle havde mødt forskellige dyr eller monstre i bjergene, som de havde overvundet og derved får noget ud af turen. Herold formodede også at nogle havde mødt noget, som de ikke havde forventet, da der var grupper, der ikke vendte fuldtallig tilbage og i værste fald slet ikke.

Herold brugte en del tid i dagtimerne til at lede efter dragen i skovene omkring bjergene. Dette var ikke helt ufarligt, da han fortsat var alene. Han prøvede fortsat at finde nogle rejsefælder, men dette havde stadig ikke været muligt. I løbet af et par uger begyndte han at finde tegn efter dragen i skoven. Herold tænkte at dette også var på tide, da der et par nætter i forvejen havde været angreb på et par gårde, hvor der var blevet taget får, køer og grise. Selvom Herold ikke havde haft held af at finde nogle, som han kunne jage dragen med, var han begyndt at forberede sig. Han havde anskaffet sig forskellige typer af beskyttelse mod dragens gift. Efter yderligere en lille uges tid fandt Herold en godt skjult hule i jorden, hvor han var overbevist om at dragen boede.

Han ønskede at dragen skulle besejres, så byerne kunne blive fri for plagen, hvilket ville være en mulighed, hvis han fortalte, hvor dragen holdt til. Et eller flere hold kunne så drage ud og måske succesfuldt besejre dragen, hvilket ville være fantastisk for det lille samfund, men en katastrofe for Herold. Alt det han havde kæmpet for i løbet af årene, og det arbejde han havde gjort med at finde dragens hule, skulle ende med en succes for Herold og virkelig starte hans berømmelse. Det var ingen hemmelighed at han ledte efter dragen, dette vidste mange af de andre eventyrer godt, men de vidste ikke, at han havde fundet den, dette holdt han for sig selv.

Herold havde ikke opgivet at finde en gruppe han kunne kæmpe imod dragen sammen med, men stadig uden held. De grupper, som mødte uforudsete modstandere og derfor ikke længere var ”fuldtallige”, og derfor kunne bruge en bards hjælp, valgte i stedet at opgive jagten og rejste væk fra området. Der var ikke andet at gøre end at holde øje med hulen og så håbe han kunne finde en gruppe i løbet af noget tid.

Herold trøstede sig ved, at de grupper der rejste rundt i området, ikke virkede til at være stærke nok til tage kampen op mod en drage af den størrelse. Dette fik han også bekræftet en dag han holdt øje med hulen, hvor en af grupperne, der i det mindste havde luret, at der skulle ledes i skoven, endelig fandt dragen hule. Det havde for dem været bedst, hvis de ikke havde fundet hulen. Dragen kom ud af hulen kort tid efter at gruppen var gået ind og Herold havde hørt kamp og skrig fra hulen.

Tiden gik og Herold tænkte om dette mon blev den succes han håbede på. Skulle han bare tage chance og gå ind i hulen når dragen var ude at jage, stjæle så meget han kunne inden dragen kom tilbage. På den måde ville han da i det mindste få noget ud af alt det besvær og den tid han efterhånden havde brugt på dette flyvende kryb. Tiden var ikke helt moden til denne plan endnu, så meget havde desperationen dog ikke krøbet sig ind under skindet på ham.

Hændelsen havde også sat sig i lokalsamfundet. Selvom det ikke var den første gruppe der var forsvundet, så var det alligevel som om alle vidste, at de var blevet slagtet af dragen. Dette betød at nogle grupper søgte væk fra området i erkendelse af, at de ej heller ville være stærke nok til at bekæmpe dragen. Selvom Herold vidste at disse grupper ikke kunne vinde, ej heller med ham på holdet, så tærede det stadig på hans moral. Færre folk i byerne ramte også moralen hos de lokale, da de begyndte at tro på, at de aldrig ville slippe af med dragen. De lokale havde desværre ikke samme muligheder som eventyrerne, så de kunne ikke bare rejse. De var bundet til stedet og deres skæbne.

Herold forsøgte at skabe en bedre stemning både hos de lokale og hos de tilbageværende eventyrer i området. Han optrådte både på markeder og i kroerne. Dette gjorde ham ikke rig, slet ikke markedspladserne, men han synes det var nødvendigt. Selvom planen stadig var at blive rig og berømt, og næsten for enhver pris, så var der sket noget med Herold. Han kunne se, hvad dette havde gjort ved lokalsamfundet. Det havde ramt ham på en måde, som han ikke havde forventet. Det at besejre dragen ville give ham anerkendelse og starten på hans berømmelse, det vidste han, og det ville han opnå. Men var der måske mere til det end det? Følelsen af at hjælpe andre gav ham en underlig men behagelig følelse. Kunne dette være en lille bonus til berømmelsen?

Der kom stadig nye grupper til området i håbet om at befri området fra dragen. Det var dog stadig grupper, som han håbede ville fare vild i stedet for at finde dragens hule, da de bare ville lide samme skæbne som gruppen han tidligere havde set blive udraderet på kort tid. Dette skete desværre også igen. Kampen lød til at være lige så kort og triviel som den første han havde overhørt. Der måtte da på et eller andet tidspunkt komme en stærkere gruppe, som kunne tage kampen op. Tanken strejfede Herold, at det måtte være ham, der måtte drage væk fra området og sprede budskabet om dragen. Han var overbevist om at han kunne fortælle historien på en måde, så det ville vække interessen hos allerede berømte eventyrer, som ville komme lokalsamfundet til undsætning og befri den fra dens besætter.

Dette ville dog være en bet for Herold, som givetvis ikke ville være her, når den rette gruppe kom til området, og dermed gå glip af både selve den glæde han forventede ville bryde ud samt chancen for at være en del af gruppen der sætter denne glæde fri. Der ville nok ikke blive fortalt historier om den rejsende musiker som alene fortalte om dragen så de rigtige helte kunne drage ud og klare skærene. Denne ide kunne blive en del af løsningen, hvor han tager, hvad han kan, fra hulen, for derefter at rejse fra området. Med tiden voksede denne løsning på Herold, som efterhånden også havde brugt en del af de penge, som han havde og nu også en ikke uvæsentlig portion tid.

Heldigvis skete der noget. En dag kom en ny gruppe til en af landsbyerne og Herold fornemmede strakt at disse var anderledes end de efterhånden mange andre grupper, der enten var eller havde været i området igennem det sidste lange stykke tid. Alene deres fremtoning, og den måde de præsenterede sig på, var væsentlig anderledes. Det strålede ud af disse folk, at de havde været meget igennem og at de var klar til næste skridt i heltefærd. Dette ville også være næste skridt for dem, for selvom de var anderledes end de andre grupper, så var de ikke kendt vidt og bredt, der var endnu ikke skrevet beretninger og sange om dem, som Herold havde hørt. Det kunne være at det netop at det tidspunkt der nærmede sig.

Her var gruppen, som Herold gerne ville hjælpe med at dræbe dragen og dermed komme tilbage på sporet. Det spor som efterhånden var et dybt hul fordi Herold i alt for lang tid havde gået i ring. Herold henvendte sig til gruppen i løbet af aftenen, hvor de sad på kroen og spise og drak. Han præsenterede sig og fortalte, at han havde været her igennem længere tid og vidste, hvor dragen var og at han ønskede at rejse og besejre dragen sammen med dem. Det var gruppen desværre ikke interesseret i. Deres arrogance var ikke helt oppe sammen med deres fremtoning, men desværre tæt på. De lod Herold forstå, at de ikke havde behov for hjælp til at besejre dragen, men at de da gerne betalte ham for at vise dem, hvor dragen boede.

I det øjeblik skete der noget i Herold. Han led et nederlag og tog en beslutning, som ikke var det, han havde lyst til. Han opgav håbet og ville vise gruppen, hvor dragen boede. Endte de med at tabe, så ville han gå med den plan, som netop havde fået overtaget efter at have ligget i baggrunden længe og ventet. Han ville prøve at få noget fra hulen og så drage ud og fortælle om dragen, så den rette gruppe kunne komme hertil og befri lokalområdet for dragen. Dette var hvad der måtte ske. Det lille samfund havde lidt længe nok, de måtte sættes fri, så måtte Herold vente med berømmelsen.

Den kommende dag drog Herold ud sammen med gruppen, ikke for at dræbe en drage, men alene som vejviser. Humøret var højt hos gruppen, der var meget selvsikker og forventede en succes. Herolds humør var et andet, men nu var beslutningen taget og han fortsatte ufortrødent frem mod det sted, hvor dragens hule lå skjult. Da de nærmede sig, satte Herold farten ned og gjorde tegn til, at gruppen skulle gøre det samme. Han fortalte dem at hulen lå lidt længere fremme og at nu nok var tidspunktet at forberede sig.

Gruppen takkede Herold, gav ham betaling for at vise dem vejen og sagde at han godt kunne vende tilbage til byen, hvorefter de gav sig til at forberede sig ved at kaste forskellige magiske formularer. Herold vendte naturligvis ikke retur til byen, men gemte sig i stedet i nærheden. Herold gav sig til at gennemgå sine ting. Han ville sikre sig, hvad han havde, som eventuelt kunne hjælpe ham, hvis dragen kom ud og opdagede ham.

Herold så gruppen bevæge sig ind i hulen, seks skikkelser forsvandt i mørket. Selvom Herold stadig var uden for hulen, blev han mere og mere anspændt. Mon gruppen nu kunne klare dragen eller havde han netop ledt dem direkte i døden? Stilheden varede for evigt eller sådan føltes det. Realiteten var nok nærmere, at der efter få minutter, begyndt at lyde som om, en kamp var begyndt. Det gik tydeligt bedre end de tidligere grupper, hvor kampene sluttede relativt hurtigt med fatale konsekvenser for grupperne. Kampen fortsatte, men efter noget tid hørte Herold nogen råbe inde i hulen, og det lød som om kampen kom nærmere. Han vidste ikke hvad han skulle tænke og uden at tænke en hel masse fandt han en lille flaske frem, skyndte sig at drikke dens indhold. Han mærkede også lige efter en ekstra gang, om der hang et par tryllestave i bæltet, så han hurtigt kunne tilgå dem.

Lyden af kamp kom stadig nærmere og efter noget tid så han den første af gruppen medlemmer til syne i huleåbningen. Flere fulgte, men ikke alle kom frem, og flere så også medtaget ud. Dragen kom også til syne, den var nu den angribende part. Om end dragen også havde taget en del skade, så lignede den ikke et væsen, som ville stoppe, så længe gruppen var i live. Kampen fortsatte lidt endnu og begge sider blev ved med at tage imod den skade, som modstanderen tildelte dem. Flere af gruppens medlemmer faldt og selvom dragen også så meget medtaget ud, så lignede det en kamp, som gruppen ville tabe. Da det ser meget sort ud for gruppen, og kun to af medlemmerne stadig står, vælger Herold igen at ændre sin beslutning. Han stormer ind og råber ad dragen, en taktik, som han normalt aldrig ville bruge, for selvom Herold gerne vil være i fokus, så gælder dette dog ikke i kamp.

Herold tænker at der ingen vej var tilbage, så den eneste løsning var fremad. Herold trænger ind i dragens mareridt og finder dens største frygt, hvorefter han skaben en illusion af det, som dragen frygter allermest. Dragen vrider sig i smerte og hvis ikke Herold havde fået dens opmærksomhed tidligere, så var dragen helt bevidst som, at en ny spiller var kommet på banen. Dragen tænkte ikke længere på forsvar. Den gik omkring de to levende medlemmer af gruppen på trods af den dermed åbnede op for at de i den forbindelse kunne give den ekstra slag. Disse slag tog den imod og efter at havde positioneret sig åbnede den gabet og sendte en sky af gift imod dem alle tre. Giften sveg men heldigvis havde Herold forudset at dette kunne ske og indholdet af den flaske, som han tidligere drak, hjalp ham til at tage væsentlig mindre skade, hvilket både hjalp til at han stadig følte sig stærk, men også til at han kunne blive ved med at manifestere dragens værste mareridt.

Begge gruppens medlemmer sank sammen, hvilket ikke var, hvad Herold havde håbet på, da der nu kun var et mål tilbage for dragen. Hans bedste chance for at vinde var at håbe på, at dragens mareridt ville drive den til vanvid og i sidste ende tage livet af den. Selvom dragen så meget medtaget ud, så vidste Herold ikke om denne plan ville virke eller hvor lang tid det ville tage. Han vidste dog godt, at han ikke kunne tage kampen op med dragen ret længe. Han ville gerne gemme sig, måske gøre sig usynlig og håbe den ikke finder ham. Herold kom i tanke om at dette ville være en dårlig ide, da drager har meget gode sanser og fornemmer, hvor selv usynlig ting er henne. 

Herold fandt endnu en lille flaske frem og drak også indholdet af denne hurtigt. Han forvandledes til en sky og svævede ind i det nærmeste træ for at gemme sig der. Dragen gav endnu et skrig fra sig, vandvidet var begyndt. Herefter stormede dragen mod det træ, hvori Herold gemte sig. Den orienterede sig, hvorefter den slog ud efter træet. Heldigvis ramte dragen træet i lige i nærheden af Herold i stedet for ham. Herold kunne ikke gøre meget, det handlede om overlevelse, så han bevægede sig en smule i stemmen i håb om at dragen ville ramme ved siden af igen. Dragen gav igen et sønderlemmende skrig fra sig og faldt til jorden i smerte. Dragen var dog ikke besejret og den rejste sig igen og slog igen ud efter træet. Denne gang ramte den rigtig og Herold tog et slag. Heldigvis tog han ikke så meget skade takket være hans nuværende form, som også hjalp med at holde koncentrationen på dragens mareridt. Herold vidste at dragen nu vidste hvor han var og han forsøgte at flytte sig over i et andet træ.

Kampen fortsatte sådan et stykke tid og selvom dragen blev ved med at skrige så var den bestemt ikke ukampdygtig. Herold var nu blevet ramt en del gange og havde det ikke været for de to magiske drikke, han havde indtaget, så ville han med sikkerhed stå ved samme port, som gruppen han førte hertil. Dragen stoppede med at skrige, men desværre ikke med at slå. Herold vidste at dragen havde besejret mareridtet og alene havde fokus på ham. Der var ikke andet at gøre end at blive sig selv igen, finde en tryllestav frem og affyre et lyn mod dragen i håb om at dette kunne stoppe den. Det enorme lyn fortsatte gennem dragen, som endelig faldt til jorden. Herold gjorde det samme af lettelse, han var efterhånden slemt medtaget og skulle lige komme sig. Han fandt en tredje flaske frem, som strakt efter indtagelse fik nogle af kræfterne til at vende tilbage hos ham.

Herold tjekkede om dragen nu også var endeligt faldet og efter at have bekræftet dette fandt han til sin store overraskelse ud af, at en af gruppens medlemmer ikke helt var gået bort. Heldigvis havde han flere små flasker med diverse indhold, han fandt en magen til den, han senest selv havde drukket, og fik med besvær dens indhold gennem svælget på gruppens præst, som vågnede og strakt kiggede sig omkring i rædsel og indså at hans kammerater var faldt i kamp. Han fik fremstammet nogle ord som Herold opfattede mest af alt som et forsøg på at sige tak. Herold var selv nærmest i chok. Han havde lige nedkæmpet en drage og som han stod og betragtede slagmarken så han, at den selv samme præst, som han havde reddet, kun med nød og næppe havde undgået det kæmpe lyn, som endte det hele med et brag. Hvilken heltegerning det havde været, hvis han havde dræbt det sidste overlevende medlem af den gruppe, som dog havde sørget for, at dragen var i en forfatning som gjorde, at Herold kunne bekæmpe den.

Præsten og Herold kom så meget til kræfterne at de kunne have en sammenhængende dialog. De blev enig om at tjekke alle ligene, få dem placeret på en ordentlig måde. Samle de skatte de kunne bære og så vende tilbage til en af landsbyerne, hvor de ville hente noget hjælp. Både for at hente de resterende skatte, men også for at hente de døde tilbage til byerne, så de kunne få en ordentlig begravelse. Liget af dragen skulle også med tilbage som bevis for, at de hårde tider nu var ovre, og at befolkningen gik lysere tider i møde.

Da Herold og præsten kom tilbage til byen, så folk i første omgang nedtrykte ud, da det de så var en gruppe der drog syv afsted, men kun vendte to tilbage. Folk så slet ikke at de vendte tilbage slæbende på ekstra våben og tasker. Der gik ikke længe inden det gik op for befolkningen, hvad der rent faktisk var sket og stemningen vendte hurtigt. Det var ikke svært at finde folk til at hjælpe med at hente de resterende ting samt lig i skoven, der var masser af folk, der gerne ville tage del i denne sejrstur. Hele turen ud til hulen og retur var næsten som en fest. Der blev sunget, danset og fejret. Havde der været andre farlige og fjendtlige væsner, så kunne de uden store problemer have fundet og overrasket hele optoget, da fokus ikke var på omgivelserne og eventuelle farer.

De næste dage var én stor fest. Selvom dette lille samfund på ingen måde var rigt, så deltog alle i festlighederne og bidrog med hvad de engang havde, så byernes markedspladser var altid fyldt med mennesker der sad ved borde, der bugnede med mad og drikkelse. Herold og præsten blev hyldet for deres store sejr, men de faldne blev også hædret. Herold kunne mærke at nu gik det godt. Folk så op til ham og syntes han var alletiders og han var den store redningsmand. En følelse fra tidligere vendte tilbage, følelsen ved at glæde andre var ikke ubetydelig. Hæderen var stadig det bedste i verden, men det føltes også meget rart at have hjulpet andre.

Efter nogle dage drog Herold mod Waterdeep. Han var nu en helt i det lille samfund og den status skulle der bygges videre på. Hvis han kunne være en helt for et lille samfund kunne han også være det for to, eller for et stort samfund. Tiden måtte vise, hvor stor en helt han ville blive, men nu var han godt i gang. Herold var også blevet rig. Dragen havde samlet en del værdier igennem tiden, og på det seneste var der også blevet føjet ekstra til i med, at et par grupper ikke klarede opgaven.

Dette var historien om Herold Jesters udvikling fra barn til begyndende helt. Der findes et utal af historier om, hvordan han igennem livet blev en endnu større helt og hvordan hans navn blev kendt vidt og bredt. Disse historier må i høre fra en anden fortæller, men jeg kan fortælle at historien ender lykkeligt her skal i dog få et kort resume over hvordan Herold endte med at beskæftige sig med at overleve i byens gader, som han selv havde gjort mange år tidligere.

Herold tog på mange eventyr, ikke alle lige succesfulde, men heldigvis slap han fra alle med livet i behold. Der var eventyr som mest bidrog til størrelsen på hans formue, mens andre bidrog til udbredelsen af hans navn. Herold nød at være en helt. Det blev dog med tiden mere åbenlyst for ham, at det at være et helt og et idol var sekundært i forhold til følelse af at have hjulpet andre og mærke den taknemmelighed, som folk havde, når han hjalp.

På et tidspunkt mødte Herold en flok andre eventyrer. De mødte mere eller mindre tilfældigt på en kro, hvor de delte historier og det viste sig, at de alle havde dræbt en drage på et tidspunkt i deres liv. Det besynderlige var, at de ikke havde dræbt ens drager, men at de alle havde haft forskellige farver. Dette fandt de alle pudsigt. De nød hinandens selskab og det endte med, at de blev enige om at tage på eventyr sammen. De kaldte sig ”The 5 Chromatic Banes baseret på de drager de hver især havde dræbt. De holdt sammen i mange år, men efterhånden som de blev ældre ændrede heltegerningerne sig. Et medlem af gruppen, Flynder Hotheart, havde mange år tidligere startet et børnehjem, hvilket Herold synes var en fantastisk ide. Herold støttede projekt igennem alle årene, i starten mest med penge, men efterhånden som de rejste mindre, brugte han tid på børnehjemmet sammen med børnene og lærte dem alle mulige forskellige ting. Det var alt fra etikette til overlevelse og overlevelse var mange ting, det husker Herold kun alt for godt fra sin barndom.
